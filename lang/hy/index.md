---
title: Սեմանտիկ Տարբերակում 2.0.0
language: hy
---

Սեմանտիկ Տարբերակում 2.0.0
==============================

Համառոտ
------

Այս ֆորմատով ներկայացված տարբերակի համարի (version number) դեպքում՝
ՄԱԺՈՐ․ՄԻՆՈՐ․ՓԱԹՉ (MAJOR.MINOR.PATCH), պետք է մեծացնել՝

1. ՄԱԺՈՐ տարբերակի համարը, երբ տեղի են ունեցել API֊ի այնպիսի փոփոխություններ,
   որոնց արդյունքում խախտվել է հետ համատեղելիությունը։
2. ՄԻՆՈՐ տարբերակի համարը, երբ ավելացվել է նոր ֆունկցիոնալ՝ հետ
   համատեղելիությունը չխախտելով (backwards-compatible)։
3. ՓԱԹՉ տարբերակի համարը, երբ տեղի են ունեցել հետ համատեղելի փոփոխություններ։

Կարելի է անել նաև հավելյալ նշանակումներ՝ որպես հավելում ՄԱԺՈՐ․ՄԻՆՈՐ․ՓԱԹՉ
ֆորմատին․ մինչթողարկումային (pre-release) պիտակ (label) և բիլդ-մետատվյալ
(build metadata)։

Ներածություն
----------

Ծրագրային ապահովման մենեջմենթի աշխարհում գոյություն ունի «կախվածությունների
դժոխք» (dependency hell) հասկացություն։ Ձեր համակարգի մեծացման և դրան ինտեգրված
փեքիջների քանակի ավելացման հետ մեծանում է հավանականությունը, որ դուք վաղ թե ուշ  
կկանգնեք այս խնդրի առաջ։

Այն համակարգերում, որոնք ունեն շատ կախվածություններ, նոր տարբերակի թողարկումը
կարող է արագ վերածվել մղձավանջի։ Եթե կախվածությունների սպեցիֆիկացիան շատ խիստ է,
դուք կարող եք կանգնել նոր տարբերակի թողարկման արգելքի (version lock) առաջ
(անհնար է դառնում թարմացնել ծրագիրը՝ առանց թարմացնելու կախման մեջ գտնվող բոլոր
փեքիջները)։ Մյուս կողմից էլ, եթե կախվածությունների սպեցիֆիկացիան շատ ազատ է,
դուք անխուսափելիորեն կբախվեք տարբերակի անհամապատասխանության (version
promiscuity) խնդրին․ անհիմն է ենթադրությունը, որ ձեր ծրագիրը կմնա համատեղելի
ապագա տարբերակների հետ։ «Կախվածությունների դժոխքը» մի իրավիճակ է, երբ տարբերակի
թողարկման և/կամ տարբերակի անհապատասխանության արգելքը թույլ չի տալիս ձեզ հեշտ և
անվտանգ զարգացնել ձեր նախագիծը։

Որպես այս խնդրի լուծում՝ ես առաջարկում եմ պարզ կանոններ և պահանջներ, որոնք
սահմանում են, թե ինչպես են սահմանվում և մեծացվում տարբերակների համարները։ Այս
կանոնները հիմնված են (բայց ոչ անպայման սահմանափակված) բաց (open source) և փակ
(closed source) ծրագրային ապահովման գոյություն ունեցող և լայն տարածում գտած
պրակտիկաների վրա։ Նախևառաջ, որպեսզի այս կանոններն աշխատեն, դուք պետք է սահմանեք
փաբլիք API: Այն կարող է նկարագրված լինել ինչպես դոկումենտացիայի, այնպես էլ կոդի
մեջ։ Կարևոր է, որ API֊ը լինի ճիշտ և հասկանալի։ Ձեր API֊ը հայտարարելուց հետո դուք
փոփոխությունների մասին կտեղեկացնեք տարբերակի համարը մեծացնելու միջոցով։
Դիտարկենք այս ֆորմատով ներկայացված տարբերակ՝ X.Y.Z (ՄԱԺՈՐ․ՄԻՆՈՐ․ՓԱԹՉ)։ Սխալների
ուղղումները (bug fix), որոենք չեն ազդել API-ի վրա, մեծացնում են ՓԱԹՉ֊ը։ Հետ
համատեղելի հավելումները և փոփոխությունները մեծացնում են ՄԻՆՈՐ֊ը, հետ
համատեղելիությունը խախտող փոփոխությունները մեծացնում են ՄԱԺՈՐ֊ը։

Ես անվանել եմ այս համակարգը «Սեմանտիկ տարբերակում» (Semantic Versioning): Այս
սխեմայի միջոցով տարբերակի համարը և դրա փոխվելը իմաստավորում են կոդի
պարունակությունը և նրանում եղած փոփոխությունները տարբերակից տարբերակ։
